---
title: Le passioni che ti porti dietro
author: Alessandro Alessio
type: post
date: 2013-07-10T21:32:03+00:00
url: /le-passioni-che-ti-porti-dietro/
featured_image: https://www.alessandroalessio.net/wp-content/uploads/2013/07/kart-260x67.jpg
rop_post_url_twitter:
  - 'https://www.alessandroalessio.net/le-passioni-che-ti-porti-dietro/?utm_source=ReviveOldPost&utm_medium=social&utm_campaign=ReviveOldPost'
rank_math_internal_links_processed:
  - 1
categories:
  - Generica-mente
  - Sport

---
Lungi da me scaricare bytes e bytes al sapore di miele su una pagina linda dove ricordo i bei tempi passati. Non funziona così o almeno non a casa mia (come diceva <a title="Dikembe Mutombo" href="http://www.youtube.com/watch?v=6-BaVkXp6gk" target="_blank">Dikembe Mutombo</a>).

Da qualche tempo però, sarà la stagione, sarà lo stare tanto tempo lontano dalle piste ma mi è tornata la voglia di kart. Cinque anni a cavallo tra l&#8217;infanzia e l&#8217;adolescenza non mi sono bastati, quindi (aiutato) sono andato a prendere il compagno di tante battaglie. Se ne stava lì appeso ad una parete di una squallida officina da quando gli &#8220;anni zero&#8221; avevano appena sostituito i &#8217;90 e da quando io avevo convertito il mio interesse principale da quattro gomme a due tette.

Tra questo evento e il momento in cui ho calato la visiera si sono susseguite vicende di ogni tipo, dal comprare un altro kart fino all&#8217;arrivare al giorno prima di girare e accorgersi che il sedile per i miei fianchi da ballerina era un pò &#8220;attillato&#8221;.

Fatto sta che dopo peripezie, avvicendamenti e un susseguirsi di problematiche risolte in corsa è arrivato il fatidico momento, quello in cui hai le ruote davanti in pista, la testa che vira verso essa a controllare che sia libera e l&#8217;istante successivo in cui il cervello va definitivamente in shutdown.

Bello. Faticoso. Massacrante. Bello.

Nonostante una mescola troppo morbida ed un allenamento pari a quello di <a title="Barney Gumble" href="http://it.wikipedia.org/wiki/Barney_Gumble" target="_blank">Barney Gumble</a> è sempre una soddisfazione unica.  
Ci sono momenti in cui un colpo di doppietta da distanza ravvicinata in confronto sembrerebbe un massaggio thailandese nel momento dell&#8217;happy handing, in ogni caso, quella curva fatta &#8220;in pieno&#8221; (che probabilmente ti ha incrinato due costole) è la più grande libidine che un pilota possa avere. Spingersi ogni staccata sempre più avanti, pensare costantemente a dove poter migliorare, ascoltare quei 13.000 giri che ti urlano nelle orecchie; non c&#8217;è storia, c&#8217;è ben poco di meglio.

La cosa bella di tutto ciò è che il giorno dopo non te ne pentirai. Neanche quando la tazzina del caffè ti sembrerà pesare più di <a title="Notorious BIG" href="http://it.wikipedia.org/wiki/The_Notorious_B.I.G." target="_blank">Notorius BIG</a> o quando dovrai salire in macchina &#8220;di testa&#8221; in pieno stile <a title="Tania Cagnotto" href="http://it.wikipedia.org/wiki/Tania_Cagnotto" target="_blank">Cagnotto</a> perché le tue costole sono ridotte come i pinoli per il pesto dopo una passata di mortaio. Penserai al giorno prima e dirai &#8220;cazzo se ne valeva la pena!&#8221;.

 <em id="__mceDel"></em>