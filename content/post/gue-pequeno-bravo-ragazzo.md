---
title: Gue Pequeno – Bravo ragazzo
author: Alessandro Alessio
type: post
date: 2013-10-17T17:00:09+00:00
url: /gue-pequeno-bravo-ragazzo/
featured_image: https://www.alessandroalessio.net/wp-content/uploads/2013/10/gue-pequeno-260x68.jpg
rank_math_internal_links_processed:
  - 1
categories:
  - Musica

---
Quando parlo (o come in questo caso scrivo) di Gue Pequeno mi risuona nelle orecchie una frase rappata del suo socio che fa:

> In città l&#8217;odio è più sincero dell&#8217;amore. Se ti amano sei bravo, se ti odiano sei il migliore

Il più amato e odiato rapper italiano è tornato sulla scena da solista e lo ha fatto alzando ulteriormente l&#8217;asticella. Se il suo primo album era una sorta di street album (parole sue) fatto uscire con Universal questo invece è un disco decisamente diverso.

Titolo poco fantasioso è contenuto in linea con quella che è la recente discografia dei Club Dogo. L&#8217;ispirazione del &#8220;Guercio&#8221; però è ben diversa dai recenti lavori con Jake e il Don, raramente ho ascoltato un Gue Pequeno così in forma, non sarà l&#8217;MC famoso per lo slang e i tecnicismi come dei tempi di Mi-fist ma chi da allora non è cambiato?

Il rapper milanese ha selezionato una serie di collaborazioni che farebbero invidia a Jay-Z e per quanto il mio parere non valga un soldo, non ne ha sbagliata una. Ha portato un po&#8217; di poesia napoletana in un pezzo di pura ignoranza con Nto in &#8220;Il drink e la jolla&#8221;, ha trovato un Marracash introspettivo e ispirato creando un classico del genere in &#8220;Brivido&#8221; e seguendo a ruota Nas si è fregiato del featuring di una cantante inglese emergente come Arlissa creando un capolavoro. Chiaramente non mancano gli amici come Jake la Furia, Fedez, Emis Killa ed Ensi, l&#8217;unica particolarità è il featuring di Fabri Fibra che per la prima volta duetta con Gue.

Alcuni beat esteri come quelli di Animal House e Beat Freaks emergono da una serie di produzioni più &#8220;standard&#8221; come il fidato Don Joe e i 2nd Rood (che hanno curato gran parte dell&#8217;album). In tutto 19 tracce in quello che è sicuramente un album ricco e che probabilmente si potrà candidare come disco rap dell&#8217;anno. Anche solo per il contributo che Gue Pequeno e i Club Dogo hanno dato al rap italiano è obbligatorio ascoltare questo disco almeno una volta.