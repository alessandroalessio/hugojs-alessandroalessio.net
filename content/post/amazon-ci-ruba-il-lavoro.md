---
title: "Amazon ci ruba il lavoro"
date: 2021-05-06T08:12:01+02:00
draft: true
thumb: "https://res.cloudinary.com/alessandro-alesiso-net/image/upload/q_51/v1620322086/alessandro-alessio-net/amazon-ci-ruba-il-lavoro/amazon-ci-ruba-il-lavoro_wzlzk1.webp"
thumbdida: "Credits https://unsplash.com/photos/jxhM5Ni46zw"
---

Ho parlato con tanti imprenditori che mi dicevano: **"Amazon ci sta rubando il lavoro"**.

La mia reazione è sempre la stessa: *se non puoi combatterlo unisciti a lui*. (e ti assicuro che non puoi combatterlo).

Ok forse anche io esagero un po' ma quando parlo, parlo con esperienza.
Ho anche avuto **difensori del popolo** che mi hanno detto che *accentrando il potere su Amazon* questo non farà che affamarci nel tempo a venire. Ragionevole pensata anche questa.

Quello che voglio dire è che Amazon deve essere **una parte del business, non l'intera fetta**.

Ho conosciuto imprenditori che in piena pandemia hanno deciso di creare il proprio catalogo su Amazon. In un anno Il loro fatturato tramite Amazon è stato di diverse migliaia di euro. Certo le marginalità sono differenti perché così come nella tua cittadina avrai un numero X di concorrenti, nel mondo la competizione sarà molta di più e conseguentemente i margini diminuiranno.

Un altro cliente mi ha detto aperte **"Io non vado su Amazon perché su ogni mio pezzo venduto avrei una marginalità di €3 invece che di 10"**. 

## Amazon, l'eCommerce e le sue marginalità

Facciamo due conti sulle differenze tra **online e offline**.

### Offline
Offline il mio cliente ogni giorno (ipoteticamente) vede entrare nel suo negozio circa 100 persone. Ipotizziamo sempre che di ognuna di essa 5 decidano di comprare. Con questa media e con le sue marginalità attuali lui guadagnerebbe **€50 in una giornata**.

### Online
Ipotizziamo la stessa cosa su Amazon Italia. Un articolo di [SemRush](https://it.semrush.com/blog/e-commerce-2019-50-statistiche-che-dovresti-conoscere/) parla di circa **38 milioni di utenti che acquistano online**; ipotizziamo che Amazon cubi per il 20% di questa utenza (giochiamo al ribasso) e **rimaniamo con 7.6 milioni di utenti**. Riduciamo ancora, ipotizziamo che ci sia soltanto un 10% (di quei 7.6 milioni) interessati al settore del mio cliente e restiamo con **760.000 utenti interessati alla sua merce**. 

A questo punto, sempre basandoci sull'[articolo di SemRush](https://it.semrush.com/blog/e-commerce-2019-50-statistiche-che-dovresti-conoscere/) scegliamo il tasso di conversione più basso dell'Ecommerce, ovvero la sezione destinata all'industria destinata ai più piccoli che ha un **tasso di conversione dello 0.71%** (si lo so che il tasso di conversione su Amazon è circa del 13% ma ragioniamo per difetto). Arrivato a questo punto se applichiamo lo 0.71% di tasso di conversione ai 760.000 utenti se non sbaglio i conti, nel mio negozio online potrei fare più di **5300 vendite**.

Ok, ricalcoliamo il potenziale guadagno in una giornata basandoci sulla marginalità di 3€ calcolata sulle 5300 vendite. Siete curiosi di saperlo?

### 5300x3 = 15.900 €

*Differenza impercettibile.*

Io credo che valga la pena rifletterci un pò sopra.


### Perché Amazon o i Marketplace piuttosto che il tuo sito eCommerce

Ora, sicuramente tendo a semplificare, però al tempo stesso sono i numeri che dovrebbero guidare una scelta di questo genere. Scegliere di lavorare con Amazon o meno non deve essere una scelta di cuore ma deve essere una scelta **economica**. 

**Ok ma se online si vende così tanto perchè non posso farlo sul mio eCommerce?**
Prova ad aprire Facebook Ads, a dare un minimo di targetizzazione al tuo pubblico e valutare quanto servirebbe per portare 760.000 utenti sul tuo eCommerce.

A quel punto poi dovrai essere **perfetto** perché, sì, in quel caso Amazon ha alzato l'asticella fornendo ad un utente Prime:
- Spedizione e reso (nel 70% dei casi) gratuiti
- Esperienza utente e interfacce al TOP degli eCommerce
- Acquisto in 3 click (se hai un account e un metodo di pagamento e di spedizione già salvato)
- Un catalogo che qualunque eCommerce se lo sogna

Pensi di essere, non dico in vantaggio, al pari?

### Il potere tutto nelle mani di Amazon e Co.

La cosa certa e che in questo modo andiamo ad accentrare tutto il potere in un solo grande rivenditore. Questo rivenditore un domani potrebbe indiscutibilmente far valere il proprio potere e rivalersi su di noi che lo utilizziamo. 

Questo ragionamento però non è da applicarsi soltanto ad Amazon, ed applicarsi a tutte le grandi potenze del digitale: Google Facebook Apple eccetera. 

Quindi laddove un cliente viene da me e mi dice che vuole il suo ecommerce (che non ha) e lo vuole per non vendere su Amazon la mia risposta è più o meno sempre la stessa: **no**. 

E le motivazioni sono diverse: per fare funzionare un'ecommerce verosimilmente bisognerà generare del traffico. Come? 

- Potresti utilizzare l'advertising (come Facebook ads, Google AdWords eccetera). Anche in questo caso sei soggetto a un terzo incomodo che detterà le regole.
- Potresti crescere in maniera organica sul motore di ricerca ma puoi capire in autonomia che dovrai crescere su Google e quindi anche qui sarai vincolato da un terzo incomodo.
- Potresti crescere organicamente sui Social Network ma la storia sarà la medesima.
- Potresti deciderai di crescere tramite i referral: in quel caso devi sperare che questi referral continuino a vivere.

L'unica strada che ti può garantire un'indipendenza digitale è quella dell'email marketing. Ora, se conosci i tassi di conversione dell'email marketing capirai che anche lì non sarà una passeggiata.