---
title: Dal tamarro al funkytarro
author: Alessandro Alessio
type: post
date: 2013-07-16T16:21:18+00:00
url: /dal-tamarro-al-funkytarro/
featured_image: https://www.alessandroalessio.net/wp-content/uploads/2013/07/pa-260x67.jpg
rop_post_url_twitter:
  - 'https://www.alessandroalessio.net/dal-tamarro-al-funkytarro/?utm_source=ReviveOldPost&utm_medium=social&utm_campaign=ReviveOldPost'
rank_math_internal_links_processed:
  - 1
categories:
  - Generica-mente
  - Musica

---
Capita spesso di incrociare l&#8217;apprendista tronista diciottenne sulla Panda 750 della madre con il braccio fuori dal finestrino, l&#8217;occhiale di Dior che costa più della macchina e la musica a palla e ti chiedi se sei stato anche tu così. Il tuo cervello a mo&#8217; di molla ti ritorna indietro quello che volevi sentirti dire, ovvero &#8220;Ma che minchia di domande fai?! Certo che no!&#8221;. Orgoglioso vai oltre e sereno del fatto che non ti sei mai ridicolizzato in quel modo ti viene addirittura da pensare &#8220;La mia si che era una generazione!&#8221; (constatando poco dopo che se la vecchiaia fosse un precipizio ti mancherebbe già la terra sotto ai piedi).

Poi ti ritrovi nella routine giornaliera, spalla a spalla con una tua collega, oltre che di lavoro anche di generazione, a cercare di dare un senso a quel tema WordPress che somiglia più a una stracciatella che a un sito e te ne esci con <a href="http://www.youtube.com/watch?v=6KrBM6ePGoA" title="Bailando - Loona" target="_blank">Bailando Bailando di Loona</a>. La riascolti e capisci quanto eri tamarro; la cosa brutta è che tutt&#8217;ora ti piace! Poi chiaramente, entrati nel discorso e andando a ruota a dire minchiate capisci che c&#8217;era di peggio e che la tua playlist da autoscontri delle giostre è lì nella tua mente, più vivida (e imbarazzante) che mai. Gigi D&#8217;Agostino, Prezioso, Gabry Ponte. Sei nella merda fino alle orecchie. Sei uno di quelli che predicano bene e razzolano male.

Eppure i segnali li avevi lì sotto gli occhi tutti i giorni: i Levi&#8217;s 501, le felpe della Energie e la Leovinci che faceva suonare il tuo scooter come un F16. Senza parlare del fatto che quando divagavi dai vari Molella, Datura e da Disco Radio la prima traccia della tua playlist recitava &#8220;<a href="http://www.youtube.com/watch?v=o2aD9UAZCBY" title="Funkytarro - Articolo 31" target="_blank">Io sono un funkytarro D.O.C.!</a>&#8220;.

La morale di tutto questo? E che ne so io&#8230;parlavo per sentito dire&#8230;tzè!