---
title: Renditi asociale
author: Alessandro Alessio
type: post
date: 2013-07-31T00:01:24+00:00
url: /renditi-asociale/
featured_image: https://www.alessandroalessio.net/wp-content/uploads/2013/07/smartphone-nuoce-gravemente-260x67.png
rop_post_url_twitter:
  - 'https://www.alessandroalessio.net/renditi-asociale/?utm_source=ReviveOldPost&utm_medium=social&utm_campaign=ReviveOldPost'
rank_math_internal_links_processed:
  - 1
categories:
  - Generica-mente

---
Credo che ogni smartphone dovrebbe avere sul retro della cover &#8220;Nuoce gravemente alla salute&#8221; così com&#8217;è per le sigarette.

_&#8220;Vabbè ma da uno come te che gioca con il computer sto discorso nun se pò sentì!&#8221;_

Non fraintendetemi, sono uno di quelli che protesterebbero nudi davanti a Montecitorio se bandissero gli smartphone ma a tutto c&#8217;è un limite. Il mio astio non è rivolto a tutti (anche se a fine Luglio questa è una mezza verità) ma soltanto a quella nuova forma di evoluzione dedita al &#8220;socializzare&#8221;, io lo chiamo homo socialis (ma anche homo logorroicos sarebbe appropriato). Whatsapp e Facebook sono le armi più potenti che hanno in mano questi individui e purtroppo per noi sono tutti cinture nere nel loro campo. La ragione fondamentalmente è soltanto una, non è che se non spendi niente per mandarmi un messaggio devi smussarmi gli zebedei (notare il francesismo) da mattino a sera con le tue emoticon o i tuoi geroglifici grammaticali. Smussa, smussa e dopo un pò non ti sorprendere se ti ritrovi con i piedi a fianco ai ghiaccioli e la testa sopra le pizze surgelate.

A questa problematica comunque c&#8217;è più di una soluzione.

## Renditi asociale

La buona vecchia &#8220;non ti cago che magari la finisci&#8221; è una strategia molto efficace, non funziona però con tutti, funziona solo con individui cerebrodotati o permalosi.  
Qualora nemmeno questa bastasse ci sono i metodi antistalker di Whatsapp e Facebook.

## Nasconditi e renditi invisibile

Come nei migliori romanzi di Tom Clancy il metodo migliore è essere invisibile, cosa che ti permetterà di schivare anche la categoria dei permalosi anche se potresti incappare nei &#8220;ma cosa ti sei iscritto a fare a Facebook se poi non interagisci?&#8221;. Sono pochi ma ci sono e si possono mettere a tacere con un laconico &#8220;Mi sono iscritto per sbaglio&#8221; oppure in maniera molto più inquietante con &#8220;Mi sono iscritto per spiare delle persone&#8221;. In ogni caso disattivare la chat potrebbe essere il miglior regalo che hai mai fatto al tuo fegato ormai ridotto a brandelli da overdose di bile (Se poi ti senti generoso con lui puoi anche nascondere tutti i &#8220;funamboli&#8221; della condivisione di link smielati o depressi).

## Zittisci tutti

Questa ultima tecnica è funzionale soprattutto per i gruppi su Whatsapp. Nelle impostazioni della conversazione c&#8217;è la possibilità di rendere &#8220;silenziose&#8221; tutte le notifiche per un tempo limitato (una settimana come massimo). Non tutti lo sanno ed è giusto migliorare la vita di chi come me vorrebbe vivere in un monastero dove professano il voto del silenzio.