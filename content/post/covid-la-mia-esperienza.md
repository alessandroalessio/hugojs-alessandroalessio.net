---
title: "Covid: La Nostra Esperienza"
date: 2021-05-04T08:12:11+02:00
---

Una delle cose che più ho imparato dalla mia **esperienza COVID** è che essere pronti è importante affinché la malattia non prenda piede.
Parlo da asintomatico, da uno di quelli che era *lucido* quando le persone attorno a me si ammalavano. Da buon ipocondriaco strizza ne avevo, non credete, però sono riuscito a leggere la situazione con un occhio *non influenzato* da agenti esterni.

La mia compagna è tornata a casa da delle commissioni il **23 marzo** con un pò di febbre. Date un'occhio alle date perché saranno importanti per le dovute riflessioni. L'allarme era scattato, quindi prenota un tampone e inizia con la *tachipirina*; il primo tampone rapido disponibile è quattro (4) giorni dopo.
Stupidi noi ad accettare senza pensare.

Il primo errore commesso è sfruttare un test sierologico (pungidito) che avevamo in casa per stare più sereni. Esito negativo per entrambe. Anche questa cosa va tenuta e mente, ne faremo altri di pungidito e i risultati saranno interessanti. 

In attesa del tampone la mia compagna migliora, gli passa la febbre e quattro giorni dopo, il **27 marzo** fa il tampone rapido in farmacia.
Risulta positiva. Le viene chiesto con chi era stata a contatto e di contattare il suo medico curante per ricevere le cure e tutti i dettagli.
Dettagli che consistono negli avvertimenti *di non uscire, di rimanere a casa e non avere contatti con altre persone per 21 giorni** e, qualora si divida la casa con altri individui, di **non avere contatti in casa e di sterilizzare ogni qualvolta si accede ad un area comune**.

Cosa che sarebbe anche facile a dirsi se vivessimo a Versailles. Più difficile farlo in un comune appartamento di città.